<!---
Date: 23-10-2023
Informatica, Università di Bologna
Igegneria del software AA 2023-2024

Team: 
    - Petru Marcel Marincas
    - Davide Donati
    - Giuseppe Forciniti
    - Saad Farqad Medhat
    - Rafid Fardeen Hoque
    - Vlad Alexandru Stefanuca
-->


# Relazione Escape the Boom

## Abstract

Escape the Boom è un gioco di collaborazione dove un giocatore deve disinnescare una bomba e gli altri giocatori devono capire come disinnescarla attraverso l'uso di un manuale.

Abbiamo svolto questa attività come parte del nostro percorso di team building e per sviluppare abilità di comunicazione.

## 1 ⋅ Introduzione al gioco

### 1.1 ⋅ Sito e manuale

Per svolgere il gioco, abbiamo utilizzato le risorse necessarie fornite dal [sito ufficiale](https://escape-the-boom.com/) di Escape the boom. 

All'interno vi abbiamo trovato il manuale relativo, contenente le varie descrizioni utili per guidare i giocatori attraverso il processo di  disinnesco della bomba. Quest'ultimo si è dimostrato ben documentato: trascrive una chiara descrizione delle scelte da far compiere al giocatore, assistendo la communicazione tra i componenti del gioco.

Tuttavia, l'applicazione del gioco ci è risultata non disponibile all'interno degli store digitali principali, perciò abbiamo dovuto scaricarla da fonti di terze parti. Ci è risultato verso le fasi finali che quest'ultima non aggiornata all'ultima versione.

### 1.2 ⋅ Regole

Le regole di questo gioco sono piuttosto semplici: un giocatore assumerà il ruolo di disinescatore della bomba, e utilizzerà l'applicazione mobile per interagire con gli elementi presentati a schermo. Non potrà accedere al manuale, quindi dovrà farsi aiutare dal team per poter seguire le istruzioni corrette.

Quest'ultimo analizzerà le situazioni presentate dal disinescatore e,attraverso il manuale, tenteranno di individuare la giusta soluzione per risolvere il problema. 

Un errore minimo da parte del disinescatore porterà all'esplosione della bomba. Quindi l'unica chiave per il successo sarà una buona comunicazione da ambe le parti.

Il gioco si volge di solito in 4 partite da 5 minuti ciascuna, tempo determinato dall'effettivo timer della bomba ad orologeria.


## 2 ⋅ Gioco

### 2.1 ⋅ Partita 1


Abbiamo superato il primo livello istantaneamente. L'unico compito presentatoci è stato la scelta dei 3 cavi tagliare. Identificando i due cavi verdi e seguendo il manuale, abbiamo tagliato il cavo verde corretto, disinnescando la bomba con successo.

### 2.2 ⋅ Partita 2

Il secondo livello sembrava inizialmente simile al primo. Ci ritroviamo come moduli aggiunti un tastierino con caratteri cherokee, una targa con un numero identificativo accompagnato da un testo in cirillico, e una interfaccia CANNON XLR. 

Sebbene siamo riusciti a risolvere la maggior parte delle situazioni proposte, il problema legato al tastierino ha causato a continui fallimenti, portandoci a ripetere il livello più volte. Dopo aver notato una mancata corrispondenza dei simboli cherokee communicati, abbiamo iniziato ad sospettare una mancata corrispondenza tra manuale e versione giocata.

La conferma è avvenuta controllando i dati del gioco: abbiamo scoperto di essere in possesso di una versione diversa rispetto a quella del manuale utilizzato, il ché non ci ha permesso di superare il livello. Purtroppo sul web non siamo riusciti a trovare il manuale di questa versione, quindi ci siamo fermati qui.

## 3 ⋅ Conclusioni

Nonostante le sfide incontrate, questa esperienza ci ha permesso di mettere alla prova la nostra capacità di collaborazione e comunicazione. 

Se nei primi tentativi capitava di poter sbagliare poiché non risultavamo connessi "sulla stessa lunghezza d'onda", col passare delle sessioni siamo riusciti ad affinare le abilità nel trasmettere le infromazioni nella maniera più concisa e concreta possibile.  Inoltre, il fattore tempo ci ha insegnato a prendere decisioni sotto pressione. 

Possiamo dire con certezza che è uno strumento utile per consolidare la coesione del team, tuttavia il mancato funzionamento dell'applicazione impedisce di poter sfruttare appieno il potenziale del gioco.
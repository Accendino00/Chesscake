# Sprint 1

### Sprint Goals
Assieme al PO, il primo gioro, abbiamo stilato gli obiettivi per lo sprint.
Come priorità abbiamo identificato l'impostazione di una pagina di login ed un interfaccia che permetta un primo approccio al gioco di Really Bad Chess.
Partendo dalla creazione di un ambiente di sviluppo, ci siamo imposti di realizzare una struttura di login funzionante, comprendente di interfaccia, anche per la registrazione, e del salvataggio in un database di un nome utente, una password ed un token di sessione. Con la possibilità, inoltre, di accedere come anonimo privandosi di funzionalità quali, per esempio, il salvataggio delle proprie partite.
La navigazione attraverso l'applicazione web abbiamo deciso dovesse avvenire tramite una navbar verticale.
Abbiamo definito come mandatorie l'implementazione di tutte le caratteristiche fondamentali di Really Bad Chess, tra cui un sistema di ranking, che avrebbe determinato lo squilibrio delle board di gioco, e un sistema per il corretto svolgimento di una partita.
Come team abbiamo deciso, per questo sprint, di suddividere i lavori con una prospettiva improntata all'investimento di tempo da parte dei membri più esperti nell'insegnamento delle nozioni necessarie per conseguire una buona riuscita del prodotto.

### Definition of Ready
Abbiamo deciso di denotare come Ready le User Stories Ready For Test. 
Queste sono implementate dagli sviluppatori, ma con necessità di Testing, ove possibile in conformità con gli ambienti di sviluppo.

### Definition of Done
Una User Story sarà definita come Done o completata, unicamente se riflette le stime nei casi favorevoli, non le riflette in quelli sfavoreli e nei casi limite mantiene un comportamento coerente. In questa tipologia risiedono le User Stories non aventi bisogno di ulteriore lavoro, quindi rispecchianti le necessità iniziali.